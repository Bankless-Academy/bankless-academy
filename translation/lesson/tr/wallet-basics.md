---
TITLE: Cüzdan ile İlgili Temel Bilgiler
DESCRIPTION: İlk kripto cüzdanınızı oluşturun ve güvenli bir şekilde yönetin.
LANGUAGE: Türkçe
WRITERS: Ap0ll0517, Jordy
TRANSLATORS: ilk
LINK: https://app.banklessacademy.com/lessons/wallet-basics
FORMAT: LESSON
---

```
__________________________________________________________________________________________________________________________________________________________

$$$$$$$\                      $$\       $$\                                      $$$$$$\                           $$\                                   
$$  __$$\                     $$ |      $$ |                                    $$  __$$\                          $$ |                                  
$$ |  $$ | $$$$$$\  $$$$$$$\  $$ |  $$\ $$ | $$$$$$\   $$$$$$$\  $$$$$$$\       $$ /  $$ | $$$$$$$\ $$$$$$\   $$$$$$$ | $$$$$$\  $$$$$$\$$$$\  $$\   $$\ 
$$$$$$$\ | \____$$\ $$  __$$\ $$ | $$  |$$ |$$  __$$\ $$  _____|$$  _____|      $$$$$$$$ |$$  _____|\____$$\ $$  __$$ |$$  __$$\ $$  _$$  _$$\ $$ |  $$ |
$$  __$$\  $$$$$$$ |$$ |  $$ |$$$$$$  / $$ |$$$$$$$$ |\$$$$$$\  \$$$$$$\        $$  __$$ |$$ /      $$$$$$$ |$$ /  $$ |$$$$$$$$ |$$ / $$ / $$ |$$ |  $$ |
$$ |  $$ |$$  __$$ |$$ |  $$ |$$  _$$<  $$ |$$   ____| \____$$\  \____$$\       $$ |  $$ |$$ |     $$  __$$ |$$ |  $$ |$$   ____|$$ | $$ | $$ |$$ |  $$ |
$$$$$$$  |\$$$$$$$ |$$ |  $$ |$$ | \$$\ $$ |\$$$$$$$\ $$$$$$$  |$$$$$$$  |      $$ |  $$ |\$$$$$$$\\$$$$$$$ |\$$$$$$$ |\$$$$$$$\ $$ | $$ | $$ |\$$$$$$$ |
\_______/  \_______|\__|  \__|\__|  \__|\__| \_______|\_______/ \_______/       \__|  \__| \_______|\_______| \_______| \_______|\__| \__| \__| \____$$ |
                                                                                                                                               $$\   $$ |
PORTABLE LESSON DATADISK COLLECTION                                                                                                            \$$$$$$  |
                                                                                                                                                \______/
__________________________________________________________________________________________________________________________________________________________
```

---

# Cüzdana Giriş

**Selamlar!**

Bankless Academy'e hoş geldiniz. `web3` yolculuğunuzda size rehberlik etmekten heyecan duyuyoruz. Bu dünyayı keşfeden herkesin eninde sonunda bir dijital cüzdan oluşturması gerekir.

Cüzdanlar, `web2`'de kullanmaya alışkın olduğunuz hesaplara benzer. Onları web3 uygulamalarına ve sitelerine erişmek için kullanacaksınız ancak anlamanız gereken büyük farklılıklar da mevcut. Örneğin, cüzdanlarda kripto paralarınızı tutabilirsiniz.

Doğru kurulan bir cüzdan, dijital varlıklarınızı ve çevrimiçi kimliğinizi korurken yeni ve inanılmaz olanaklara erişmenizi sağlar.

Bu derste size cüzdanları, cüzdan türlerini, cüzdan güvenliğiyle ilgili temel unsurları tanıtıp konuyu bir cüzdanın nasıl kurulacağına dair bir video ile kapatacağız.

Hadi başlayalım!

![](https://app.banklessacademy.com/images/wallet-basics/wallet-intro-1d445d4b.png)

# Cüzdanın Tanımı

Cüzdan tam olarak nedir?

Kısa tanımı şöyle: `Blok zinciri` ile etkileşimde bulunmak için kullandığınız bir bilgisayar programı.

`Cüzdanınız` bir blok zincirine bağlandığında, alışveriş yapabilir, kripto para gibi `dijital varlıkları`  gönderebilir veya alabilir, web3 uygulamalarıyla etkileşimde bulunabilir ve daha birçok şey yapabilirsiniz.

Alışkın olduğunuz normal kullanıcı hesaplarının aksine, tek bir cüzdan, çok sayıda web3 uygulamasına erişmenizi sağlar. Tüm internet için tek bir hesaba sahip olmak gibi.

![](https://app.banklessacademy.com/images/wallet-basics/wallet-definition-5aa3b680.svg)

# Cüzdan oluşturmak zor mu?

It used to be difficult, but these days anyone can create a wallet quite easily.

Cüzdanlar temelde bilgisayar programlarıdır. Bilgisayarınıza yazılım (veya telefonunuza uygulama) indirme ve yükleme konusunda rahatsanız ilk cüzdanınızı oluştururken sorun yaşamazsınız.

Bir cüzdanı yönetmenin en zor kısmı onu güvende tutmaktır; bu konuya birazdan değineceğiz!

İlk cüzdanınızı seçmek, göz korkutucu da gelebilir. Cüzdan sağlayıcısı olarak MetaMask ile başlamanızı öneriyoruz çünkü cüzdanları kullanıcı dostu ve birçok popüler blok zincirine erişime sahip. Web3 dünyasında daha rahat hale geldikçe, muhtemelen diğer sağlayıcıları keşfedecek ve birden fazla cüzdan oluşturacaksınız.

# Knowledge Check 1

Cüzdan nedir?

- [ ] Bir blok zinciri

> ℹ️ Tekrar deneyin! Cüzdanınız bir blok zinciri üzerinde barındırılır.

- [ ] Bir kripto para birimi

> ℹ️ Tekrar deneyin! Kripto para birimleri cüzdanınızda tuttuğunuz şeylerdir.

- [ ] Bir dijital koleksiyon parçası

> ℹ️ Tekrar deneyin! Dijital koleksiyon parçaları cüzdanınızda tuttuğunuz şeylerdir.

- [ ] Bir blok zinciri hesabı

> ℹ️ Doğru! Cüzdanlar, bir blok zinciri ile etkileşimde bulunmak için kullanılan hesaplardır.

# Cüzdanlar ve Parola Kurtarma

**İşte web3 cüzdanları hakkında anlamanız gereken en önemli şeylerden biri: Günümüzde "parola sıfırlama" veya sık şifre değiştirme yok.**

Çoğumuz bu özelliklere alışkınız. Parolayı unutursak bir düğmeye tıklarız, birkaç şey yaparız ve yeni bir parola alırız. Kolay bir çözüm.

Cüzdanlarda öyle değil. Blok zincirlerinin çalışma şekli nedeniyle, cüzdanlara oluşturulduklarında bir "ad" ve karmaşık bir "parola" atanır (bunları siz seçmezsiniz).

Bu ad ve parola kombinasyonunun değiştirilmesi mümkün değildir. Bunların her biri hakkında biraz daha bilgi edinelim.

# Cüzdanınızın açık anahtarı

`Açık anahtar` temelde cüzdanınızın adıdır. Bu genellikle rastgele harf ve rakamların bir karışımı gibi görünür.

Örnek: _0xe1887fF140BfA9D3b45D0B2077b7471124acD242_

Bazı web3 hizmetleri ile bunun, hatırlanması daha kolay versiyonlarını oluşturmak mümkün olsa da bu başka bir dersin konusu.

Açık anahtarı bir posta kutusunun adresi gibi de düşünebilirsiniz. Bu anahtar herkese açıktır, herkes tarafından görülebilir ve başkalarına, sizin için gönderecekleri kripto varlıkları, hakkınızda kişisel hiçbir şey ifşa etmeden nereye gönderebileceklerini söyler.

**Açık anahtarınızı** paylaşmanız tamamen güvenlidir.

**Not:** Bazen tek bir cüzdan hesabı, birden fazla açık anahtar (ve `özel anahtar`) içerebilir. Tek bir hesap altında birçok posta kutusuna sahip olmak gibi.

![](https://app.banklessacademy.com/images/wallet-basics/your-wallets-public-key-9784f47e.svg)

# Cüzdanınızın özel anahtarı

Açık anahtar bir posta kutusu gibiyse `özel anahtar` da bu kutunun anahtarıdır. O, fonlarınızın ve varlıklarınızın "parolasıdır".

Neredeyse her zaman rastgele harf ve rakamların bir karışımı gibi görünür.

**Bu anahtarı paylaşmak kesinlikle güvenli değildir; cüzdanınızı ve içindeki her şeyi kaybedebilirsiniz.**

Çoğu kişi, bu parolayı dijital olarak kaydetmemenizi dahi tavsiye eder. Özel anahtara erişimi olan herkes `cüzdanın` içinde ne varsa ona erişebilir.

Açık anahtar, bir paroladan daha fazlasıdır. Erişiminizi kaybederseniz sıfırlayamazsınız.

Neyse ki, çoğu `web3` uygulaması ve programı, her para göndermeniz veya bir blok zinciri işlemini imzalamanız gerektiğinde uzun, karmaşık bir karakter dizisini özenle yazmanızı gerektirmez. Özel anahtar genellikle arka planda sessizce çalışır.

![](https://app.banklessacademy.com/images/wallet-basics/your-wallets-private-key-075ab481.svg)

# Knowledge Check 2

Açık anahtarınız _____, özel anahtarınız _____ gibidir.

- [ ] Yönlendirme Numarası/Hesap Numarası

> ℹ️ Tekrar deneyin! Özel anahtarınız başkalarıyla paylaşılmamalıdır.

- [ ] Adres/Posta kodu

> ℹ️ Tekrar deneyin! Özel anahtarınız başkalarıyla paylaşılmamalıdır.

- [ ] Posta kutusu/Kutu anahtarı

> ℹ️ Doğru! Açık anahtarınız başkalarının sizin kim olduğunuzu tespit etmesini sağlarken, özel anahtarınız içerideki varlıkları kontrol eder.

- [ ] Telefon Numarası/Pasaport Numarası

> ℹ️ Tekrar deneyin! Bunlar herkese açık ve özel bilgi örnekleridir ancak varlıklara erişim sağlamazlar.

# Kurtarma İfadesi

Yeni bir cüzdan kurduğunuzda yazılım, benzersiz bir `kurtarma ifadesi`oluşturur.

Bazen "tohum ifadesi" veya "gizli kurtarma ifadesi" olarak da adlandırılan bu sözcük dizisi, aşağıdaki durumlarda cüzdanınıza ve kripto varlıklarınıza erişmek için kullanılabilir:

- `Cüzdan` uygulamanızda veya cihazınızda beklenmedik bir arıza ya da hasar oluştuğunda.
- Yanlış yere koyma veya hırsızlık nedeniyle ona erişemediğinizde.
- Cüzdan hesabınıza farklı bir bilgisayar veya cihazdaki cüzdan uygulaması aracılığıyla erişmek istediğinizde.

Çoğu kurtarma ifadesi, benzersiz bir grup veriyi temsil eden 12 ila 24 sözcükten oluşan bir listedir. Bu veriler, cüzdanınızın hem `açık anahtarını` hem de `özel anahtarını` oluşturmak için kullanılır.

Bu, anahtarları **değiştirmez veya sıfırlamaz**.

Kurtarma ifadeniz aslında açık/özel anahtar çiftinizin okunması daha kolay bir versiyonudur.

**Kurtarma ifadesini asla paylaşmayın.**

![](https://app.banklessacademy.com/images/wallet-basics/recovery-phrase-fdb4cc6b.svg)

# Knowledge Check 3

Cihazınız hasar görürse veya kaybolursa cüzdanınızı bir kurtarma ifadesiyle kurtarabilir misiniz?

- [ ] Hayır

> ℹ️ Tekrar deneyin!

- [ ] Evet

> ℹ️ Doğru! Kurtarma ifadeleri, birden fazla cihazda bile cüzdanınıza erişim sağlar.

# Cüzdan Türleri

Birçok bilgisayar yazılımı türü olduğu gibi, birçok cüzdan türü de mevcuttur. Şimdi dört ana kategoriye bakalım:

- **Gözetimli cüzdanlar:** Özel anahtarlarınızdan üçüncü bir tarafın sorumlu olduğu cüzdanlar.
- **Gözetimsiz (gözetimli olmayan)** **cüzdanlar:** Özel anahtarlarınızdan sizin sorumlu olduğunuz cüzdanlar.

İki tür `gözetimsiz cüzdan` mevcuttur:

- **Sıcak cüzdanlar:** Masaüstünüz veya telefonunuzdaki yazılım.
- **Soğuk cüzdanlar:** Güvenli bir yerde sakladığınız bir donanım parçası (flaş disk gibi).

Her cüzdan çözümü, farklı bir kullanım durumuna hizmet eder. Birçok ileri düzey kullanıcıda her birinden birer tane mevcuttur!

Merak etmeyin, bugün sadece bir cüzdan oluşturacağız.

![](https://app.banklessacademy.com/images/wallet-basics/types-of-wallet-552ea259.png)

# Gözetimli Cüzdanlar

`Özel anahtarınız`, `cüzdanınıza` erişimin kilidini açtığından, onu gizli ve güvende tutmak çok önemlidir!

`Gözetimli cüzdan` hizmetleri, Coinbase ve Kraken gibi kripto para borsalarını içerir. Bu borsalar, cüzdanınızın 'emanetçisidir'; yani, sizin için özel anahtarlarınıza göz kulak olurlar. Hizmetlerine diğer web siteleri gibi erişirsiniz (bir e-posta girişi ve sıfırlanabilir parola ile).

Bazı insanların ihtiyacı olan tek şey bu olabilir, ancak kripto varlıklarınızı güvence altına alması ve onları alıp satmak veya bir yere göndermek istediğinizde size erişim sağlaması için bu üçüncü taraflara güvenmeniz gerekir. Ayrıca, bazı web3 uygulamalarına erişiminiz sınırlı olabilir.

![](https://app.banklessacademy.com/images/wallet-basics/custodial-wallets-cda6e7c6.svg)

# Knowledge Check 4

Özel anahtarınızı gözetimli bir cüzdan ile mi kontrol edersiniz?

- [ ] Evet

> ℹ️ Tekrar deneyin!

- [ ] Hayır

> ℹ️ Doğru! Gözetimli cüzdanlar, özel anahtarlarınızı kontrol etmesi için üçüncü bir tarafa (emanetçi) güvenmenizi gerektirir.

# Gözetimsiz Cüzdan

`Gözetimsiz cüzdan` (MetaMask veya Trezor gibi), `özel anahtarınızın` kontrolünün tamamen size ait olduğu cüzdandır. **Emanetçiniz yoktur** ve özel anahtarınızı güvende tutmaktan yalnızca siz sorumlu olursunuz.

Bu cüzdanlar `web3` dünyasında en geniş erişim ve özgürlük yelpazesini sunar. Üçüncü bir tarafın fonlarınızı dondurması veya kötüye kullanması konusunda kesinlikle endişe etmeniz gerekmez.

Ödünleşim risktedir: `Kurtarma ifadenize` erişiminizi kaybederseniz veya özel anahtarınız tehlikeye girerse cüzdana yeniden erişim sağlamak için genellikle yapabileceğiniz çok az şey vardır.

Hangi yolu seçerseniz seçin, cüzdan güvenliği konusunda bilgili ve rahat olmanız önemlidir. Bu dersi tamamlamadan önce size bazı ipuçları vereceğiz.

![](https://app.banklessacademy.com/images/wallet-basics/non-custodial-wallet-2ea3202d.svg)

# Knowledge Check 5

Gözetimsiz cüzdanda özel anahtarınızdan siz mi sorumlusunuz?

- [ ] Evet

> ℹ️ Doğru! Gözetimsiz cüzdanda özel anahtarlarınızdan yalnızca siz sorumlu olursunuz.

- [ ] Hayır

> ℹ️ Tekrar deneyin!

# Sıcak Cüzdanlar

Web3'te "sıcak" ve "soğuk cüzdan" terimlerini oldukça sık duyacaksınız.

`Sıcak cüzdan` çevrimiçi bir yazılım programı aracılığıyla barındırılan bir cüzdandır. MetaMask buna iyi bir örnektir. Bu cüzdanlar, cihazınız çevrimiçi olduğu sürece internete bağlıdır ve bu 'sıcak' internet bağlantısı için 'sıcak cüzdanlar' olarak adlandırılır.

Bugün oluşturacağımız cüzdan türü budur. Bu cüzdanlar esnektir ve yeni başlayanlar için harikadır.

![](https://app.banklessacademy.com/images/wallet-basics/hot-wallets-0a8332f6.svg)

# Soğuk Cüzdanlar

Web3 yolculuğunuzun derinliklerine daldıkça, ilginç teknoloji ödünleşimleriyle dolu bir manzarayla tanışacaksınız.

`Soğuk cüzdanlar` kolaylık pahasına daha yüksek güvenlik sağlar. Soğuk cüzdan, ayrı bir donanım aygıtında (flaş disk veya harici sabit disk gibi) çalışan bir yazılım kullanır. Cüzdanın internete erişebilmesi için cihazı bir bilgisayara fiziksel olarak bağlamanız gerekir. Soğuk cüzdanlar isimlerini bu 'soğuk' internet bağlantısından alır.

Genellikle `sıcak cüzdanlardan` daha güvenli oldukları düşünülür çünkü `özel anahtarınız` dijital saldırganların erişemeyeceği bir yerde, çevrimdışı olarak saklanır.

Ledger ve Trezor `soğuk cüzdan` örnekleridir.

![](https://app.banklessacademy.com/images/wallet-basics/cold-wallets-cd29cabe.svg)

# Knowledge Check 6

Hangi cüzdan türünün daha güvenli olduğu düşünülür?

- [ ] Sıcak cüzdan

> ℹ️ Tekrar deneyin! Sıcak cüzdanın aktif bir internet bağlantısı vardır ve bu bağlantı, onu dijital saldırılara karşı daha hassas hale getirir.

- [ ] Gözetimli cüzdan

> ℹ️ Tekrar deneyin! Özel anahtarları elinde tutan üçüncü taraf saldırıya uğrayabilir veya iflas edebilir.

- [ ] Mobil cüzdan

> ℹ️ Tekrar deneyin! Mobil cüzdan, tarayıcı cüzdanından daha güvenlidir, ancak en güvenli cüzdan türü değildir.

- [ ] Soğuk cüzdan

> ℹ️ Doğru! Soğuk cüzdanlar aktif olarak internete bağlı değildir ve bu da onları saldırılara karşı daha dirençli hale getirir.

# Cüzdan Güvenliği

`Gözetimsiz cüzdanınızın` sıcak ya da soğuk olmasından bağımsız olarak öğrenmeniz gereken birçok akıllı güvenlik uygulaması mevcuttur.

🖊️ `Kurtarma ifadenizi` fiziksel, dayanıklı bir materyalin (bir yaprak kağıt veya hatta çelik gibi) üzerine kaydedin ve çok güvenli bir yerde saklayın. Bu ifadeyi veya `özel anahtarınızı` kimseyle paylaşmayın. **Bunun bir paroladan daha fazlası olduğunu unutmayın.**

🔍 Bir blok zinciri ile etkileşimde bulunurken veya küçük miktarlarda bile olsa para gönderirken, ayrıntıları çok dikkatli bir şekilde iki kez kontrol edin. Yanlış ayrıntılar, bir etkileşimden sonra değiştirilemez.

🔭 Cüzdanınızı bağlamadan veya işlemleri imzalamadan önce etkileşimde bulunmayı planladığınız herhangi bir `web3` uygulaması ile ilgili araştırma yapmaya ve bilgi toplamaya zaman ayırın.

💰 Yeni şeyler denemek ve web3'ü keşfetmek için düşük miktarda fon içeren cüzdanlar kullanın ve yüksek değerli varlıkları, birden fazla cüzdan hesabında saklamaya çalışın (yani tüm kripto yumurtalarınızı tek bir sepete koymaktan kaçının).

![](https://app.banklessacademy.com/images/wallet-basics/wallet-security-9cc67e4c.png)

# Knowledge Check 7

Kurtarma ifadenizi korumanın en güvenli yolu nedir?

- [ ] Dayanıklı bir materyalin üzerine yazın ve güvenli bir yerde saklayın.

> ℹ️ Doğru! Dijital iz bırakmadan güvenli bir şekilde saklanan fiziksel yedekleme, tek güvenli depolama seçeneğidir.

- [ ] Bilgisayarınıza kaydedin ve çıktısını alın.

> ℹ️ Tekrar deneyin! Bilgisayarınız saldırıya uğrarsa cüzdanınızdaki tüm varlıkları kaybedebilirsiniz. Çıktı almak, birçok saldırı fırsatının da önünü açar.

- [ ] Bir ekran görüntüsü alın ve telefonunuza kaydedin.

> ℹ️ Tekrar deneyin! Telefonunuz saldırıya uğrarsa cüzdanınızdaki tüm varlıkları kaybedebilirsiniz.

- [ ] Dropbox hesabınıza kaydedin.

> ℹ️ Tekrar deneyin! Parola yöneticilerinin kullanımı, 2023'te çok sayıda cüzdanın saldırıya uğramasına neden olmuştur.

# İlk cüzdanınızı oluşturmaya hazırsınız!

Aslında, bu görevi tamamladığınıza dair kanıt talep etmek istiyorsanız bir cüzdana ihtiyacınız olacak!

Günümüzde, çok sayıda gözetimsiz `sıcak cüzdan` sağlayıcısı mevcuttur. Bu dersin geri kalanında popüler MetaMask cüzdanını keşfedeceğiz. Bu cüzdanı tercih etmemizin sebepleri şunlardır:

- `DeFi` uygulamalarının çoğu ile uyumlu olması muhtemeldir.
- Chrome, Brave, Edge ve Firefox internet tarayıcıları için bir tarayıcı uzantısına sahiptir.
- Android ve iOS kullanıcıları için bir mobil uygulama olarak da mevcuttur.

MetaMask cüzdanınızı kurmanıza yardımcı olacak kısa bir video paylaşacağımız ders sonuna çok az kaldı.

![](https://app.banklessacademy.com/images/wallet-basics/youre-ready-to-create-your-first-wallet-87cc5825.svg)

# Knowledge Check 8

MetaMask gözetimli bir cüzdan mı?

- [ ] Evet

> ℹ️ Tekrar deneyin!

- [ ] Hayır

> ℹ️ Doğru! MetaMask cüzdanlar, yalnızca sizin tarafınızdan kontrol edilen gözetimsiz cüzdanlardır.

