---
TITLE: Cüzdan ile İlgili Temel Bilgiler
DESCRIPTION: Kripto para cüzdanı nedir? Ayrıntılı bilgi edinin ve ilk cüzdanınızı hemen oluşturun!
LANGUAGE: Türkçe
WRITERS: Ap0ll0517, Jordy, Tetranome
TRANSLATORS: İlknur Beyaz
LINK: https://app.banklessacademy.com/lessons/wallet-basics
FORMAT: LESSON
---

```
__________________________________________________________________________________________________________________________________________________________

$$$$$$$\                      $$\       $$\                                      $$$$$$\                           $$\                                   
$$  __$$\                     $$ |      $$ |                                    $$  __$$\                          $$ |                                  
$$ |  $$ | $$$$$$\  $$$$$$$\  $$ |  $$\ $$ | $$$$$$\   $$$$$$$\  $$$$$$$\       $$ /  $$ | $$$$$$$\ $$$$$$\   $$$$$$$ | $$$$$$\  $$$$$$\$$$$\  $$\   $$\ 
$$$$$$$\ | \____$$\ $$  __$$\ $$ | $$  |$$ |$$  __$$\ $$  _____|$$  _____|      $$$$$$$$ |$$  _____|\____$$\ $$  __$$ |$$  __$$\ $$  _$$  _$$\ $$ |  $$ |
$$  __$$\  $$$$$$$ |$$ |  $$ |$$$$$$  / $$ |$$$$$$$$ |\$$$$$$\  \$$$$$$\        $$  __$$ |$$ /      $$$$$$$ |$$ /  $$ |$$$$$$$$ |$$ / $$ / $$ |$$ |  $$ |
$$ |  $$ |$$  __$$ |$$ |  $$ |$$  _$$<  $$ |$$   ____| \____$$\  \____$$\       $$ |  $$ |$$ |     $$  __$$ |$$ |  $$ |$$   ____|$$ | $$ | $$ |$$ |  $$ |
$$$$$$$  |\$$$$$$$ |$$ |  $$ |$$ | \$$\ $$ |\$$$$$$$\ $$$$$$$  |$$$$$$$  |      $$ |  $$ |\$$$$$$$\\$$$$$$$ |\$$$$$$$ |\$$$$$$$\ $$ | $$ | $$ |\$$$$$$$ |
\_______/  \_______|\__|  \__|\__|  \__|\__| \_______|\_______/ \_______/       \__|  \__| \_______|\_______| \_______| \_______|\__| \__| \__| \____$$ |
                                                                                                                                               $$\   $$ |
PORTABLE LESSON DATADISK COLLECTION                                                                                                            \$$$$$$  |
                                                                                                                                                \______/
__________________________________________________________________________________________________________________________________________________________
```

---

# Cüzdana Giriş

**Selamlar Bankless Kaşifi!**

Blok zinciri çoklu evrenine yolculuğunuzda daha derinlere dalmanın zamanı geldi. Bu ekosistemdeki her Kaşifin eninde sonunda bir kripto para cüzdanı oluşturması gerekir.

Cüzdanlar, alışkın olduğunuz `web2` internet hesaplarına benzer. `Web3` olarak da bilinen blok zinciri ekosistemine giriş yapmak için bir cüzdan oluşturacak, bu cüzdan ile `kripto para` kullanabilecek ve `blok zinciri uygulamaları`na bağlanabileceksiniz!

Bu derste size cüzdanları, nasıl çalıştıklarını ve kripto paranızı nasıl güvende tutacağınızı anlatacağız. Nasıl cüzdan oluşturacağınıza ve **Bankless Academy'nin evi olan Ethereum blok zincirine** nasıl erişeceğinize dair bir kılavuzla dersi tamamlayacağız.

![](https://app.banklessacademy.com/images/wallet-basics/wallet-intro-b6d4487a.png)

# Cüzdanın Tanımı

Kripto cüzdanı tam olarak nedir?

Kısa tanımı şöyle yapabiliriz: `Blok zinciri` üzerinde bulunan, dijital varlıkları saklamak ve blok zinciri uygulamalarına giriş yapmak için kullanılan bir hesap.

İnternette kendinize ait şahsi kasanızın olması ve kasanın kilidini açan tek anahtarın sizde olması gibi bir şey. Bu kasa, aynı zamanda, normal bir web sitesi hesabına da benzer. Onu alışveriş yapmak, `kripto para` göndermek veya almak ve bir blok zinciri ile etkileşim kurmak için kullanabilirsiniz.

Ancak, alışkın olduğunuz `web2` hesaplarının aksine, tek bir cüzdan tüm blok zincirine ve çok sayıda blok zinciri uygulamasına erişebilir. Tüm internet için tek bir hesaba sahip olmak gibi.

![](https://app.banklessacademy.com/images/wallet-basics/wallet-definition-d2912914.svg)

# Cüzdan oluşturmak zor mu?

Önceden zordu ancak bugünlerde herkes oldukça kolay bir şekilde cüzdan oluşturabiliyor.

Bilgisayarınıza yazılım (veya telefonunuza uygulama) indirme ve yükleme konusunda rahatsanız ilk cüzdanınızı oluştururken sorun yaşamazsınız.

Bir cüzdanı kontrol etmenin en zor kısmı onu güvende tutmaktır; bu konuya birazdan değineceğiz!

Kullanacağınız `cüzdan uygulaması`nı seçmek de göz korkutucu gelebilir. Bu, blok zincirindeki cüzdanınıza erişmek için cihazınıza yükleyeceğiniz uygulamadır. Zerion cüzdan uygulaması ile başlamanızı öneriyoruz çünkü cüzdanları hem kullanıcı dostu hem de birçok popüler blok zincirine erişime sahip. `Web3` dünyasında daha rahat hale geldikçe, muhtemelen diğer sağlayıcıları keşfedecek ve birden fazla cüzdan oluşturacaksınız.

![](https://app.banklessacademy.com/images/wallet-basics/is-creating-a-wallet-difficult-9bd9aab4.svg)

# Knowledge Check 1

Cüzdan nedir?

- [ ] Bir blok zinciri

> ℹ️ Tekrar deneyin! Cüzdanınız bir blok zinciri üzerinde barındırılır.

- [ ] Bir kripto para birimi

> ℹ️ Tekrar deneyin! Kripto para birimleri cüzdanınızda tuttuğunuz şeylerdir.

- [ ] Bir dijital koleksiyon parçası

> ℹ️ Tekrar deneyin! Dijital koleksiyon parçaları cüzdanınızda tuttuğunuz şeylerdir.

- [ ] Bir blok zinciri hesabı

> ℹ️ Doğru! Cüzdanlar, blok zincirleriyle etkileşimde bulunmak için kullanılan hesaplardır.

# Cüzdanlar ve Parola Kurtarma

İşte `web3` cüzdanları ile ilgili anlamanız gereken en önemli şeylerden biri: **“Parola sıfırlama” veya “parola değişikliği” yapılmaz.**

Çoğumuz bu özelliklere alışkınız. Parolayı unutursak bir düğmeye tıklarız, birkaç şey yaparız ve yeni bir parola alırız. Kolay bir çözüm.

Kripto cüzdanlarında öyle değil. Blok zincirlerinin çalışma şekli nedeniyle, cüzdanlara oluşturulduklarında bir “ad” ve karmaşık bir “parola” atanır ancak bunları siz seçmezsiniz.

Bu adres ve parola kombinasyonunun değiştirilmesi imkansızdır fakat ihtiyacınız olursa her zaman yeni bir cüzdan oluşturabilirsiniz. Bu özel adresleri ve parolaları kullanırken kendimize güvenebilmemiz için onlarla ilgili biraz daha bilgi edinelim!

# Cüzdanınızın açık anahtarı

`Açık anahtar` temelde cüzdanınızın adresidir. Genellikle rastgele harf ve rakamların bir karışımı gibi görünür.

Örnek: _0xe1887fF140BfA9D3b45D0B2077b7471124acD242_

Bazı `web3` hizmetleri ile bunun, hatırlanması daha kolay versiyonlarını oluşturmak mümkün olsa da bu başka bir dersin konusu.

Açık anahtarı bir ev adresi gibi de düşünebilirsiniz. Bu anahtar herkese açıktır, herkes tarafından görülebilir ve başkalarına, sizin için gönderecekleri kripto varlıkları, hakkınızda kişisel hiçbir şey ifşa etmeden nereye gönderebileceklerini söyler.

Cüzdanınızın **açık anahtar**ını paylaşmanız tamamen güvenlidir.

**Not:** Tek bir cüzdan uygulaması birden fazla genel/`özel anahtar` çifti barındırabilir.

![](https://app.banklessacademy.com/images/wallet-basics/your-wallets-public-key-87828c3e.svg)

# Cüzdanınızın özel anahtarı

Açık anahtar bir ev adresi gibiyse `özel anahtar` da ön kapının anahtarıdır. O, fonlarınızın ve varlıklarınızın “parolasıdır”.

Örnek: _eceac283e04f121cbd40b69e16ab9dec0220df80bf092_

**Bu anahtarı paylaşmak kesinlikle güvenli değildir; cüzdanınızı ve içindeki her şeyi kaybedebilirsiniz.**

Çoğu kişi, bu parolayı dijital olarak kaydetmemenizi dahi tavsiye eder. Özel anahtara erişimi olan herkes `cüzdanın` içinde ne varsa ona erişebilir.

Açık anahtar, bir paroladan daha fazlasıdır. Erişiminizi kaybederseniz sıfırlayamazsınız.

Neyse ki, `blok zinciri uygulamalarının` çoğu, her para göndermeniz veya bir blok zinciri işlemini imzalamanız gerektiğinde uzun, karmaşık bir karakter dizisini yazmanızı gerektirmez. Özel anahtar genellikle arka planda sessizce çalışır.

![](https://app.banklessacademy.com/images/wallet-basics/your-wallets-private-key-0d84ad39.svg)

# Knowledge Check 2

Açık anahtarınız _____, özel anahtarınız _____ gibidir.

- [ ] Yönlendirme Numarası/Hesap Numarası

> ℹ️ Tekrar deneyin! Banka hesap numarasının aksine, özel anahtarınız başkalarıyla paylaşılmamalıdır.

- [ ] Adres/Posta kodu

> ℹ️ Tekrar deneyin! Posta kodunun aksine, özel anahtarınız başkalarıyla paylaşılmamalıdır.

- [ ] Ev adresi/Ev anahtarı

> ℹ️ Doğru! Your public key allows others to find you, while only your private key lets you in.

- [ ] Telefon Numarası/Pasaport Numarası

> ℹ️ Tekrar deneyin! These are examples of public & private information, but they’re unrelated.

# Kurtarma İfadesi

Yeni bir cüzdan oluşturduğunuzda, cüzdan uygulamanız size bir `kurtarma ifadesi` sağlayacaktır.

“Tohum ifadesi” veya “gizli ifade” olarak da adlandırılan bu sözcük dizisi, aşağıdaki durumlarda cüzdanınıza ve kripto varlıklarınıza erişmek için kullanılabilir:

- `Cüzdan uygulamanızda` veya cihazınızda beklenmedik bir arıza ya da hasar oluştuğunda.
- Cihazınız kaybolduğunda veya çalındığında.
- Cüzdanınıza birden fazla cihazdan erişmek istediğinizde.

Çoğu kurtarma ifadesi, benzersiz bir grup veriyi temsil eden 12 ila 24 sözcükten oluşan bir listedir. Bu veriler, cüzdanınızın hem `açık anahtarını` hem de `özel anahtarını` oluşturmak için kullanılır.

Cüzdan kurtarma işlemi, anahtarları **değiştirmez veya sıfırlamaz**.

Kurtarma ifadeniz aslında açık/özel anahtar çiftinizin okunması daha kolay bir versiyonudur. **Kurtarma ifadenizi kesinlikle başkalarıyla paylaşmayın.**

![](https://app.banklessacademy.com/images/wallet-basics/recovery-phrase-c614c36c.svg)

# Knowledge Check 3

Cihazınız hasar görürse veya kaybolursa ona bir kurtarma ifadesiyle erişebilir misiniz?

- [ ] Hayır

> ℹ️ Tekrar deneyin!

- [ ] Evet

> ℹ️ Doğru! Kurtarma ifadeleri, birden fazla cihazda bile cüzdanınıza erişim sağlar.

# Cüzdan Türleri

Just as there are many types of computer software, there many types of wallet. Şimdi dört ana kategoriye bakalım:

- 🏦 **Gözetimli cüzdanlar:** Özel anahtarlarınızdan üçüncü bir tarafın sorumlu olduğu cüzdanlar.
- 👤 **Gözetimsiz (gözetimli olmayan) cüzdanlar:** Özel anahtarlarınızdan sizin sorumlu olduğunuz cüzdanlar.

İki tür `gözetimsiz cüzdan` mevcuttur:

- 🔥 **Sıcak cüzdanlar:** Masaüstünüz veya telefonunuzdaki yazılım.
- **Soğuk cüzdanlar:** Güvenli bir yerde sakladığınız bir donanım parçası (flaş disk gibi).

Each wallet solution serves a different use-case. Birçok ileri düzey kullanıcıda her birinden birer tane mevcuttur!

Merak etmeyin, bugün sadece bir cüzdan oluşturacağız.

![](https://app.banklessacademy.com/images/wallet-basics/types-of-wallet-094f0eb1.png)

# Gözetimli Cüzdanlar

`Özel anahtarınız`, `cüzdanınıza` erişimin kilidini açtığından, onu güvende tutmak çok önemlidir!

`Gözetimli cüzdan` hizmetleri, Coinbase ve Kraken gibi kripto para borsalarını içerir. **Bu borsalar, cüzdanınızın emanetçisidir**; yani, sizin için özel anahtarlarınıza göz kulak olurlar. Hizmetlerine diğer web sitelerinde olduğu gibi erişirsiniz (bir e-posta girişi ve sıfırlanabilir parola ile).

Bazı insanların ihtiyacı olan her şey bu kadar olabilir. Ancak bu cüzdanları kullanırken kripto varlıklarınızı güvence altına alması ve onları alıp satmak veya bir yere göndermek istediğinizde size erişim sağlaması için bu üçüncü taraflara güvenmeniz gerekir. Ayrıca, bazı `blok zinciri uygulamaları`na erişiminiz sınırlı olabilir.

![](https://app.banklessacademy.com/images/wallet-basics/custodial-wallets-4eede755.svg)

# Knowledge Check 4

Özel anahtarınızı gözetimli bir cüzdan ile mi kontrol edersiniz?

- [ ] Evet

> ℹ️ Tekrar deneyin!

- [ ] Hayır

> ℹ️ Doğru! Gözetimli cüzdanlar, özel anahtarlarınızı kontrol etmesi için üçüncü bir tarafa (emanetçi) güvenmenizi gerektirir.

# Gözetimsiz Cüzdan

`Gözetimsiz cüzdan` (Zerion veya Trezor gibi), `özel anahtarınızın` kontrolünün tamamen size ait olduğu cüzdandır. **Emanetçiniz yoktur** ve özel anahtarınızı güvende tutmaktan yalnızca siz sorumlu olursunuz.

Bu cüzdanlar `web3` dünyasında en geniş erişim ve özgürlük yelpazesini sunar. Üçüncü bir tarafın fonlarınızı dondurması veya kötüye kullanması konusunda kesinlikle endişe etmeniz gerekmez.

Ödünleşim risktedir: `Kurtarma ifadenize` erişiminizi kaybederseniz veya özel anahtarınız tehlikeye girerse cüzdana yeniden erişim sağlamak için genellikle yapabileceğiniz çok az şey vardır.

Hangi yolu seçerseniz seçin, cüzdan güvenliği konusunda bilgili ve rahat olmanız önemlidir. Bu dersi tamamlamadan önce size bazı ipuçları vereceğiz.

![](https://app.banklessacademy.com/images/wallet-basics/non-custodial-wallet-833c3d6b.svg)

# Knowledge Check 5

Gözetimsiz cüzdanda özel anahtarınızdan siz mi sorumlusunuz?

- [ ] Evet

> ℹ️ Doğru! Gözetimsiz cüzdanda özel anahtarlarınızdan yalnızca siz sorumlu olursunuz.

- [ ] Hayır

> ℹ️ Tekrar deneyin!

# Sıcak Cüzdanlar

`Web3`'te “sıcak” ve “soğuk cüzdan” terimlerini oldukça sık duyacaksınız.

`Sıcak cüzdan`, Zerion uygulaması gibi cihazınızdaki bir uygulama aracılığıyla erişilen bir cüzdandır. Birçok `web2` uygulamasına benzer şekilde, cüzdan uygulaması sürekli olarak internete bağlıdır.

`Özel anahtarınız` şifrelenip cüzdan uygulamasının içinde saklanır ve bu anahtara yalnızca blok zinciri ile etkileşime girdiğinizde erişilir. İnternet ile özel anahtarınız arasındaki bu “sıcak” bağlantı nedeniyle, bu cihazlara ‘sıcak cüzdanlar’ denir.

Sıcak cüzdanlar, cebinizde tuttuğunuz fiziksel bir cüzdan gibi küçük günlük etkileşimler için kullanışlıdır. Bugün bir sıcak cüzdan oluşturacağız!

![](https://app.banklessacademy.com/images/wallet-basics/hot-wallets-9356886d.svg)

# Soğuk Cüzdanlar

`Web3` yolculuğunuzun derinliklerine daldıkça, ilginç teknoloji ödünleşimleriyle dolu bir manzarayla tanışacaksınız.

`Soğuk cüzdanlar` kolaylık pahasına daha yüksek güvenlik sağlar. Soğuk cüzdan, `özel anahtarınızın` özel bir donanım cihazında (bellek çubuğu veya harici sabit disk gibi) saklandığı bir cüzdandır. Blok zincirindeki cüzdanınıza erişmek için donanım cüzdanını fiziksel olarak bilgisayarınıza bağlamanız gerekir. Özel anahtarınız hiçbir zaman doğrudan internete bağlanmaz. Soğuk cüzdanlar isimlerini bu “soğuk” internet bağlantısından alır.

Genellikle `sıcak cüzdanlardan` daha güvenli oldukları düşünülür çünkü `özel anahtarınız` dijital saldırganların erişemeyeceği bir yerde, çevrimdışı olarak saklanır.

Ledger ve Trezor `soğuk cüzdan` örnekleridir.

![](https://app.banklessacademy.com/images/wallet-basics/cold-wallets-0e3183d1.svg)

# Knowledge Check 6

Aşağıdaki cüzdan türlerinden hangisi en güvenli olarak kabul edilir?

- [ ] Yaklaşık olarak tüm cüzdanlar aynıdır

> ℹ️ Tekrar deneyin! Her cüzdan türü için çeşitli ödünleşimler vardır ve güvenlik seviyesi bunlardan biridir.

- [ ] Sıcak cüzdan

> ℹ️ Tekrar deneyin! Sıcak cüzdanın aktif bir internet bağlantısı vardır ve bu bağlantı, onu dijital saldırılara karşı daha hassas hale getirir.

- [ ] Gözetimli cüzdan

> ℹ️ Tekrar deneyin! Özel anahtarları elinde tutan üçüncü taraf saldırıya uğrayabilir veya iflas edebilir.

- [ ] Soğuk cüzdan

> ℹ️ Doğru! Soğuk cüzdanlar aktif olarak internete bağlı değildir ve bu da onları saldırılara karşı daha dirençli hale getirir.

# Cüzdan Güvenliği

`Gözetimsiz cüzdanınızın` sıcak ya da soğuk olmasından bağımsız olarak öğrenmeniz gereken birçok akıllı güvenlik uygulaması mevcuttur.

🖊️ `Kurtarma ifadenizi` fiziksel, dayanıklı bir materyalin (bir yaprak kağıt veya hatta çelik gibi) üzerine kaydedin ve çok güvenli bir yerde saklayın. Bu ifadeyi veya `özel anahtarınızı` kimseyle paylaşmayın. **Bunun bir paroladan daha fazlası olduğunu unutmayın.**

🔍 Bir blok zinciri ile etkileşimde bulunurken veya küçük miktarlarda bile olsa para gönderirken, ayrıntıları çok dikkatli bir şekilde iki kez kontrol edin. Yanlış ayrıntılar, bir etkileşimden sonra değiştirilemez.

🔭 Cüzdanınızı bağlamadan veya işlemleri imzalamadan önce etkileşimde bulunmayı planladığınız herhangi bir `blok zinciri uygulaması` ile ilgili araştırma yapmaya ve bilgi toplamaya zaman ayırın.

💰 Yeni şeyler denemek ve web3'ü keşfetmek için düşük miktarda fon içeren cüzdanlar kullanın ve yüksek değerli varlıkları, birden fazla cüzdan hesabında saklamaya çalışın (yani tüm kripto yumurtalarınızı tek bir sepete koymaktan kaçının).

![](https://app.banklessacademy.com/images/wallet-basics/wallet-security-3a185d90.png)

# Knowledge Check 7

Kurtarma ifadenizi korumanın en güvenli yolu nedir?

- [ ] Dayanıklı bir materyalin üzerine yazın ve güvenli bir yerde saklayın.

> ℹ️ Doğru! Dijital iz bırakmadan güvenli bir şekilde saklanan fiziksel yedekleme, en güvenli depolama seçeneğidir.

- [ ] Bilgisayarınıza kaydedin ve çıktısını alın.

> ℹ️ Tekrar deneyin! Bilgisayarınız saldırıya uğrarsa, kurtarma ifadeniz bulunabilir. Çıktı almak, birçok saldırı fırsatının da önünü açar.

- [ ] Bir ekran görüntüsü alın ve telefonunuza kaydedin.

> ℹ️ Tekrar deneyin! Telefonunuz saldırıya uğrarsa cüzdanınızdaki tüm varlıkları kaybedebilirsiniz.

- [ ] Parola yöneticinize kaydedin.

> ℹ️ Tekrar deneyin! Parola yöneticiniz saldırıya uğrarsa kurtarma ifadeniz sızdırılabilir.

# İlk cüzdanınızı oluşturmaya hazırsınız!

Aslında, bu görevi tamamladığınıza dair kanıt talep etmek istiyorsanız bir cüzdana ihtiyacınız olacak!

Günümüzde, çok sayıda `gözetimsiz`, `sıcak cüzdan` uygulaması mevcuttur. Bu dersin geri kalanında Zerion cüzdanı keşfedeceğiz. Bu cüzdanı tercih etmemizin sebepleri şunlardır:

- ⚙️ Çoğu `blok zinciri uygulaması` ile uyumludur.
- ⚡ Arayüz inanılmaz derecede akıcı ve kullanımı kolay.
- 💻 Chrome, Brave, Edge ve Opera internet tarayıcıları için bir tarayıcı uzantısına sahiptir.
- 📱 Android ve iOS kullanıcıları için bir mobil uygulama olarak da mevcuttur.
- 🗣️ Zerion çeşitli dilleri desteklemektedir.

Zerion ile cüzdanınızı oluşturmaya yönelik talimatlarınızı paylaşacağımız dersin sonuna geldik sayılır!

![](https://app.banklessacademy.com/images/wallet-basics/youre-ready-to-create-your-first-wallet-6d8136f2.svg)

# Knowledge Check 8

Zerion bir gözetimli cüzdan uygulaması mı?

- [ ] Evet

> ℹ️ Tekrar deneyin! Zerion cüzdanınız bir emanetçi tarafından kontrol edilmez.

- [ ] Hayır

> ℹ️ Doğru! Zerion cüzdanlar, yalnızca sizin tarafınızdan kontrol edilen gözetimsiz cüzdanlardır.

