---
TITLE: Bitcoin'in Temelleri
DESCRIPTION: Bitcoin nedir? İlk başarılı kripto para birimini keşfedin ve para üzerine bir kez daha düşünün.
LANGUAGE: Türkçe
WRITERS: Tetranome
TRANSLATORS: İlknur Beyaz
LINK: https://app.banklessacademy.com/lessons/bitcoin-basics
FORMAT: LESSON
---

```
__________________________________________________________________________________________________________________________________________________________

$$$$$$$\                      $$\       $$\                                      $$$$$$\                           $$\                                   
$$  __$$\                     $$ |      $$ |                                    $$  __$$\                          $$ |                                  
$$ |  $$ | $$$$$$\  $$$$$$$\  $$ |  $$\ $$ | $$$$$$\   $$$$$$$\  $$$$$$$\       $$ /  $$ | $$$$$$$\ $$$$$$\   $$$$$$$ | $$$$$$\  $$$$$$\$$$$\  $$\   $$\ 
$$$$$$$\ | \____$$\ $$  __$$\ $$ | $$  |$$ |$$  __$$\ $$  _____|$$  _____|      $$$$$$$$ |$$  _____|\____$$\ $$  __$$ |$$  __$$\ $$  _$$  _$$\ $$ |  $$ |
$$  __$$\  $$$$$$$ |$$ |  $$ |$$$$$$  / $$ |$$$$$$$$ |\$$$$$$\  \$$$$$$\        $$  __$$ |$$ /      $$$$$$$ |$$ /  $$ |$$$$$$$$ |$$ / $$ / $$ |$$ |  $$ |
$$ |  $$ |$$  __$$ |$$ |  $$ |$$  _$$<  $$ |$$   ____| \____$$\  \____$$\       $$ |  $$ |$$ |     $$  __$$ |$$ |  $$ |$$   ____|$$ | $$ | $$ |$$ |  $$ |
$$$$$$$  |\$$$$$$$ |$$ |  $$ |$$ | \$$\ $$ |\$$$$$$$\ $$$$$$$  |$$$$$$$  |      $$ |  $$ |\$$$$$$$\\$$$$$$$ |\$$$$$$$ |\$$$$$$$\ $$ | $$ | $$ |\$$$$$$$ |
\_______/  \_______|\__|  \__|\__|  \__|\__| \_______|\_______/ \_______/       \__|  \__| \_______|\_______| \_______| \_______|\__| \__| \__| \____$$ |
                                                                                                                                               $$\   $$ |
PORTABLE LESSON DATADISK COLLECTION                                                                                                            \$$$$$$  |
                                                                                                                                                \______/
__________________________________________________________________________________________________________________________________________________________
```

---

# Bankless Academy'e hoş geldiniz

Merhaba cesur Kaşifler, dijital inovasyonun sınırına hoş geldiniz.

Bankless Academy'de misyonumuz, sizin gibi Kaşiflere blok zinciri evreninde gezinmek ve "bankasızlaşmak" için en iyi araçları ve bilgileri sağlamak!

Bugün, her şeyi başlatan `kripto para birimini` inceliyoruz: Bitcoin.

Bitcoin, yeni bir para türüdür. Kullanıcılarının finansal özgürlüğünü artırır ve zor kazandıkları paralarını, zaman içinde oluşacak değer kaybına karşı korur.

![](https://app.banklessacademy.com/images/bitcoin-basics/welcome-to-bankless-academy-cc6189d4.png)

# Bitcoin'in Hikayesi

2009 yılında gizemli "`Satoshi Nakamoto`" tarafından piyasaya sürülen Bitcoin, yeni bir ekonomi çağının başlangıcı oldu.

İlk başarılı `kripto para birimi` olan Bitcoin güçlü bir tartışmayı da beraberinde getirdi: Paranın kontrolü ve gücü geleneksel bankacılık sistemlerinde kalmaya devam mı etmeli? Yoksa her gün onu kazanan ve kullanan vatandaşlara mı ait olmalı? Bunun tam olarak ne anlama geldiğinden emin değilseniz doğru yerdesiniz!

Gerçek şu ki, günümüzde paramızın kontrolü sandığımız gibi bizim elimizde değil. Bunun da oldukça ciddi sonuçları var.

Bitcoin'in finansta nasıl devrim yarattığını öğrenmenin zamanı geldi.

**Parayı bir kez daha düşünme zamanı.**

![](https://app.banklessacademy.com/images/bitcoin-basics/bitcoins-story-98b007a5.png)

# Paranın Kısa Tarihi

Mal ve hizmet alışverişinde boncukların, deniz kabuklarının ve taşların kullanıldığı en eski zamanlardan bu yana para, toplumun ayrılmaz bir parçası oldu.

Ancak ilk para birimlerinin bir sorunu vardı; insanların yeni para bulması/yaratması çok kolaydı. Bir şeyden ne kadar çok varsa değeri o kadar az olacağından, herkesin parası yavaş yavaş daha az değerli hale geliyordu. Paranın değeri korunacaksa onu bulmak daha zor olmalıydı.

Sonunda bu sorunu çözmek için altın ve gümüş gibi maddeler kullanılmaya başlandı. Bu maddelerin en önemli avantajı, sınırlı miktarda bulunmalarıydı (kıtlık); sonsuz bir arz olmaması insanların, dolaşımdaki para miktarını önemli ölçüde artırmasını zorlaştırıyordu. Bu `kıtlık`, paranın değerinin korunmasına yardımcı oldu.

Toplumlar büyüdükçe, hükümetlerin merkez bankaları, altın ve gümüşten yapılmış standart madeni paralar çıkarıyordu. Bu para birimi, bir yandan parayı tanınabilir ve ölçülebilir hale getirirken diğer yandan güçlü bir değer deposu işlevi gördü.

![](https://app.banklessacademy.com/images/bitcoin-basics/a-brief-history-of-money-b5126abd.svg)

# Knowledge Check 1

Doğru ya da Yanlış:
"Bir para sistemine daha fazla para eklendikçe, mevcut paranın değeri azalır."

- [ ] Doğru

> Doğru! Para ne kadar çoksa değeri o kadar azdır.

- [ ] Yanlış

> Yeniden deneyin.

# Paranın Kısa Tarihi (Bölüm 2)

Kağıt paranın kullanıma alınmasıyla birlikte para birimlerinin değeri, altına 'dayalı' olarak belirlenmeye başladı. Paranın değeri doğrudan, muhafaza edilen belirli miktardaki değerli metale bağlıydı.

20. yüzyıla gelindiğinde ise bu “`Altın Standardı`” çöktü.

Değerli metaller ile para birimleri arasındaki ilişki, dünyanın her yerinde yavaş yavaş sonlandırıldı; bu çaba, herhangi bir ülkenin ekonomisinin, altın arzının ötesinde büyümesine olanak tanıyordu. Merkez bankaları, para birimi yaratmak için artık altına ihtiyaç duymadığından, ülke ekonomisi için gerekli gördükleri kadar yeni para yaratabiliyordu. Para arzını sıkı önlemlerle kontrol ederek, değerini de kontrol edebiliyorlardı.

Dijital çağa geçişle birlikte, elektronik para birimi büyük ölçüde fiziksel para biriminin yerini aldı. Paramızı ticari bankalarda saklamak bize kredi kartlarının ve ödeme uygulamalarının rahatlığını sundu. Bu kolay ve güvenli bir seçenek olsa da aynı zamanda insanlarla paraları arasına kar amacı güden işletmeler koydu.

![](https://app.banklessacademy.com/images/bitcoin-basics/a-brief-history-of-money-part-2-3f9be5ac.svg)

# Sorun

Mevcut finansal sistemimizin sorunu, paramız üzerinde kontrolümüzün olmaması ve bu kontrol eksikliğinin, neyi biriktirip neyi harcayacağımıza özgürce karar verme kabiliyetimizi azaltmasıdır.

Bir ülkenin `para politikasını` yöneten banka olan `merkez bankaları` herhangi bir miktarda yeni para çıkarabilir. `Kıtlık` olmaması, genellikle paramızın yıllar içinde daha az değerli hale gelmesine sebep olur. Öngörülemeyen, azalan bir değere sahip olan para genellikle bizi onu harcamaya zorlar: **"Param her yıl daha az değerli olacaksa neden biriktireyim ki? Şimdi de harcayabilirim."** 💸

Günlük birikim ve harcamalar için kullanılan `ticari bankalar` da harcama alışkanlıklarımızı etkiler. Bir `emanetçi` olan bu bankalar, işlemleri engelleyebilir veya fonlarımıza el koyabilir. Bazı bankalar, müşterilerinin kripto para satın almasını engeller! **Bankanız istediği zaman birikimlerinizi dondurabiliyorsa… paranızın gerçek sahibi siz misiniz?** 💸

---

Paranın yeniden finansal özgürlüğü destekleyebilmesi için zaman içinde kaybettiği iki temel özelliği yeniden kazanması gerekir:

- 💎 **Değer:** Para, zaman içinde değerini eksiksiz bir biçimde korumalıdır.
- ✊ **Mülkiyet:** Parayı kendimiz saklamak ve korumak kolay olmalıdır.

Yalnızca bu nitelikler, paramızı özgürce biriktirme ve harcama kabiliyetimizi geri getirebilir.

# Bitcoin Sahnede

`Satoshi Nakamoto`, paranın sadece birkaç kişi tarafından kontrol edilemeyecek kadar önemli olduğunu düşünüyordu. Herkes için adil ve güvenilir olabilecek bir para türü yaratmak istedi.

Ve Bitcoin (`BTC`) geldi: Geleneksel bankacılık sisteminin ötesinde işleyen bir dijital para birimi.

- ⛓️ `Eşler arası` çalışır: İnsanları doğrudan birbirlerine bağlar. `Blok zinciri teknolojisiyle` otomatik hale getirilen bu sistem, varlık saklamanın veya işlem yapmanın kurumlarca kolaylaştırılması yönündeki ihtiyacı ortadan kaldırıyor. Savunucuları ona “yöneticisi olmayan kurallar bütünü” diyor.
- 💎 Arzı `kıttır`: Sınırsız miktarda yeni para çıkaran bir merkez bankası bulunmayan Bitcoin, uzun vadeli birikimin karşılığını veren istikrarlı, öngörülebilir bir para politikasına sahiptir.
- ✊ `Gözetimsizdir`: Transfer veya saklama işlemlerini yöneten kurumlar olmadan sahip olunabilir. Doğal haliyle saklandığında Bitcoin, güvenli bir çevrimiçi kasada tutulur ve yalnızca sahibi ona erişebilir.

Bitcoin sahip olduğu nitelikler nedeniyle “dijital altın” lakabını almıştır.

![](https://app.banklessacademy.com/images/bitcoin-basics/enter-bitcoin-b108517c.svg)

# Dijital Altın: Kıtlık

📉 Artan maliyetlere yetişmekte zorlanıyor musunuz?

---

Bitcoin'de kıtlık, toplamda kaç adet Bitcoin'in var olabileceğine dair bir üst sınır olduğunu ifade eder ve Bitcoin için bu sınır, 21 milyondur. Bitcoin'in koduna dahil edilmiş olan bu `maksimum arz`, Bitcoin'i nadir ve potansiyel olarak değerli kılar. Tıpkı altın gibi uzun vadeli bir değer saklama aracı olarak iyi bir konuma getirir.

Maksimum `BTC` arzı 21 milyonu geçemez ve piyasaya düzenli aralıklarla yeni para birimi eklenir. Altın madenciliğinde olduğu gibi, yeni Bitcoin de `kripto para madenciliği` adı verilen zahmetli bir süreçle çıkarılır. `Dolaşımdaki arzda` oluşan bu öngörülebilir artış, Bitcoin ekonomisini aktif tutar.

Bitcoin'in sabit `para politikası`, uzun vadede değer korumayı tercih edenler için onu cazip bir varlık haline getirerek artan maliyetlere yetişmelerini sağlar.

Kısa vadeli değeri ise piyasa spekülasyonu nedeniyle dalgalanmayı sürdürür.

![](https://app.banklessacademy.com/images/bitcoin-basics/digital-gold-scarcity-8c8905f7.svg)

# Knowledge Check 2

Bitcoin uzun vadede değer korumayı nasıl teşvik eder?

- [ ] Maksimum arz üst sınırı kullanarak.

> Doğru! Bitcoin'in sabit arzı, değerli metallerinkine benzer bir kıtlık oluşturur. Bu da değerin korunmasına yardımcı olur.

- [ ] Üçüncü taraf emanetçileri kaldırarak.

> Yeniden deneyin! Emanet, değerden ziyade mülkiyetle ilgilidir.

# Dijital Altın: Gözetimsizlik

🧊 Bankanızın, onun hoşuna gitmeyen bir transfer yaptığınız için size haber vermeden paranızı dondurduğu oldu mu?

---

Demokrasilerde mülkiyet korunan bir insan hakkıdır çünkü vatandaşlara, yaşamları üzerinde daha fazla kontrol ve özgürlük sağlar. Hayatta kalma araçlarımız şarta bağlı olduğunda, yani işletmeler veya kurumlar tarafından değerlendirildiğinde özgürce hareket edemeyiz.

Varlıklarımız (yani paramız, mülkümüz ve hatta kimliğimiz) giderek dijitalleştikçe yaşamımız, korumayı öğrenmemiz gereken dijital bir nitelik kazanıyor.

Bitcoin'in `gözetimsizliği`, `emanetçilerin` ulaşamayacağı gerçek bir dijital mülkiyet sunar. Hesap bilgilerinizi başka biriyle paylaşmadığınız sürece, varlıklarınıza erişim hakkı yalnızca size aittir. Bu, güvenli bir çevrimiçi alanda kendi altın kasanızın olmasına benzer.

Bu mülkiyet sistemi, dijital servetinizin tam kontrolünü dünyanın her yerinde, her zaman size verir.

![](https://app.banklessacademy.com/images/bitcoin-basics/digital-gold-self-custody-18bd7ba3.svg)

# Knowledge Check 3

Gözetimsizlik gerçek mülkiyeti nasıl mümkün kılar?

- [ ] Varlıklarınıza yalnızca sizin erişmenizi sağlayarak.

> Doğru! Varlıklarımıza erişimi olan herhangi biri onlara el koyabilir.

- [ ] Emanetçilerin varlıklarınıza erişmesine izin vererek.

> Yeniden deneyin! Gözetimsizlik, varlıklarımıza erişebilecek bir emanetçi (üçüncü taraf) olmadığı anlamına gelir.

# Bitcoin: E-postayla Para Göndermek Gibi!

⌛ Hiç uluslararası para göndermek için birkaç iş günü beklemek ve %3-5 ücret ödemek zorunda kaldınız mı?

---

E-posta, postane ihtiyacını ortadan kaldırarak mektup göndermeyi kolaylaştırdı. Benzer şekilde, Bitcoin de bankalara olan ihtiyacı ortadan kaldırarak para göndermeyi kolaylaştırdı.

- ⚡ Bitcoin'i makul bir ücret karşılığında küresel olarak transfer edebilirsiniz.
- ⚙️ 7/24 para gönderebilirsiniz. Beklemek yok, evrak işi yok, aksama süresi yok.
- 📡 Bitcoin'e internet bağlantısı olan her yerden erişebilirsiniz.

Tıpkı e-posta adresinizde olduğu gibi, Bitcoin almak için de tek bir Bitcoin adresi gereklidir. Adresiniz varsayılan olarak şöyle görünür: _1A1zP1eP5QGefi2DMPTfTL5SLmv7DivfNa_ (bunu nasıl özelleştireceğinizi daha sonra göstereceğiz!)

Hesabınızı, web tarayıcınıza veya telefonunuza bağlanan `kripto para cüzdanı` yazılımını kullanarak yönetirsiniz. Bu, açtığınız en kolay “banka hesabı” olacak. Randevu ya da kimlik gerekmez!

![](https://app.banklessacademy.com/images/bitcoin-basics/bitcoin-its-like-emailing-money-2e2fb8ad.svg)

# Knowledge Check 4

Bitcoin'in e-posta ile benzerliği nedir?

- [ ] Her ikisi de 7/24 çevrimiçidir.

> Doğru! Ancak tek doğru cevap bu değil.

- [ ] Her ikisi de dijital teknolojilerdir.

> Doğru! Ancak tek doğru cevap bu değil.

- [ ] Her ikisine de telefonla erişilebilir.

> Doğru! Ancak tek doğru cevap bu değil.

- [ ] Yukarıdakilerin hepsi.

> Doğru! Hem Bitcoin hem de e-posta, kendilerinden önce gelmiş olan hizmetlere yenilikler getirir.

# Bitcoin Ağı

Hadi konuyu değiştirelim ve Bitcoin'in arkasındaki güce bakalım:
**Bitcoin Ağı**.

Bitcoin, dünya çapında binlerce bilgisayarda barındırılan paylaşımlı bir ağ üzerinde çalışır. Ağdaki her bilgisayar, ağın işleyişinin sürdürülmesinde rol oynar; ağ ise bu bilgisayarlar aracılığıyla var olur! Bir bilgisayarın hileli bir işlem gerçekleştirmesi halinde diğerleri, bunu düzeltmek için oradadır.

Bu aynı zamanda hack girişimlerinde baskı uygulanacak tek bir nokta olmadığı anlamına gelir. Ağın kontrol edilebilmesi için bilgisayarların çoğunun güvenlik sistemi ihlal edilmiş olmalıdır.

Bu savunma stratejisine `merkeziyetsizlik` adı verilir: Kontrolün tek bir merkezi gruptan çok sayıda küçük gruba geçmesi. Kripto para ağlarını neredeyse durdurulamaz yapan şey budur.

![](https://app.banklessacademy.com/images/bitcoin-basics/the-bitcoin-network-eda52e60.svg)

# Bitcoin Madenciliği

Bitcoin Ağının merkez bankası olmadığından ağ, `merkeziyetsiz` katılımcılarına güvenir. `Madenciler` olarak bilinen bu katılımcılar, işlemleri sürekli kontrol eder ve bir “veri tabanı” olan `blok zincirine` ekler.

Ağın dolandırıcılığa karşı korunması için bu madencilerin aktif ve dürüst olmaya motive edilmesi önemlidir. Madenciler genellikle birbirlerinin sonuçlarını iki kez kontrol eder ama yaptıkları iş için de ödüllendirilir. Bitcoin işlemleri yaptığımızda, işlemimizin madencisine giden küçük bir ücret öderiz. Madenciler ayrıca çalışmaları karşılığında “blok ödülleri” olarak bilinen yeni Bitcoin'ler de kazanır.

Bu ödüller, Bitcoin'in `dolaşımdaki arzını`, 21 milyon `BTC`lik `maksimum arz` üst sınırı dahilinde yavaş yavaş artırır.

Bitcoin'i geleneksel para birimlerinden ayıran şey, yeni coinlerin piyasaya yavaş ve öngörülebilir olarak sürülmesidir. Her şey, `merkez bankasındaki` küçük insan grupları yerine, topluluk tarafından onaylanmış bilgisayar kodu (“yöneticisi olmayan kurallar”) ve merkeziyetsiz katılımcılar tarafından yönetilir.

![](https://app.banklessacademy.com/images/bitcoin-basics/bitcoin-mining-9b8a77ea.svg)

# Bitcoin İşlemi Gerçekleştirme

Bitcoin işlemlerine ve madenciliğine güç veren mekanizmaları tam olarak anlamak oldukça karmaşık hale gelebilir. Bununla birlikte, Bitcoin kullanmak ve göndermek basittir!

Bugün, süreci basitleştirilmiş bir şekilde ele alacağız:

1. `Kripto para cüzdanınızı` kullanıp arkadaşınızın cüzdan adresine 0,1 `BTC` göndererek bir işlem gerçekleştiriyorsunuz.
2. Bir madenci işleminizde hata olup olmadığını kontrol ediyor. Diğer madenciler, sonuçlarını iki kez kontrol ediyor.
3. Onaylanırsa işleminiz, `blok zinciri` “veri tabanına” ekleniyor.
4. Arkadaşınız da cüzdanına 0,1 BTC alıyor.

[embed](https://app.banklessacademy.com/animation/bitcoin)

# Knowledge Check 5

Merkeziyetsizlik nedir?

- [ ] Kıtlığın artması.

> Yeniden deneyin! Kıtlık, bir varlığın arzının düşük olması demektir.

- [ ] Kontrolün birden fazla katılımcı arasında dağıtılması.

> Doğru! Bu dağıtım sistemi, ağı ve kullanıcılarını korur.

- [ ] Madenciler tarafından kazanılan ödüller.

> Yeniden deneyin! Madenciler, işlem ücretleri ve blok ödülleri ile ödüllendirilir.

# Knowledge Check 6

Madencilik Bitcoin Ağını dolandırıcılıktan nasıl korur?

- [ ] İşlemleri kontrol etmeleri karşılığında madencileri ödüllendirerek.

> Doğru! Madencilere cazip gelen Bitcoin ödülleri, onları dürüst davranmaya teşvik eder.

- [ ] Dolaşımdaki Bitcoin arzını artırarak.

> Yeniden deneyin! Arzda artış, dolandırıcılığı önlemeye yardımcı olmaz.

- [ ] Yukarıdakilerin ikisi de.

> Yeniden deneyin! Yukarıdakilerden yalnızca biri dolandırıcılığı önlemeye yardımcı olur.

# Parada İnovasyon

Bu derste, Bitcoin'in kıtlığının değerini korumasına yardımcı olduğunu ve varlıklarımızın kurumsal yönetiminin tam mülkiyetten vazgeçmek anlamına geldiğini gördük.

Ancak Bitcoin basit bir parasal aracın ötesine geçti. `Merkeziyetsiz para` devrimi için bir katalizör haline geldi. Bu hareket, parasal gücü ve kontrolü onu kullananlara dağıtarak geleneksel finansal sistemini yeniden tasarlıyor.

İşte parayı merkeziyetsiz hale getirerek ve `emanetçi` ihtiyacını ortadan kaldırarak yapabileceklerimiz:

- 💵 Dünyanın dört bir yanındaki vatandaşlar tarafından güvence altına alınan, 7/24 çevrimiçi bir küresel pazara ev sahipliği yapmak.
- 🛠️ Dünyanın bankasız bölgelerine finansal araçlar sunmak.
- 🤝 Aracı kurumların verimsizliğinden kaçınmak için `eşler arası` teknoloji kullanmak.
- 🔎 Kurumsal eşitsizliği, dolandırıcılığı ve piyasa manipülasyonunu azaltmak.
- ⚖️ Parasal sistemlere `fırsat eşitliği` katmak.
- 🌐 Dijital çağ için gerçek mülkiyet oluşturmak.

Yeni para çağı, dünyanın dört bir yanındaki vatandaşların günlük yaşam kalitesini artırmak için demokrasinin temel değerlerini savunuyor ve bu inovasyona siz de davetlisiniz.

”Demokrasi, insan haklarına ve temel özgürlüklere saygılı olan ve insanların özgürce ifade ettiği iradelerini kullandığı bir ortam sağlar.” — Birleşmiş Milletler.

# Bitcoin Göreviniz

İlk Bitcoin işleminizi simüle ederek dijital çağdaki özgürlüğünüzü pratik etmenin zamanı geldi.

İşleminiz aşağıdaki ayrıntıları içerecek:

📫 Bitcoin göndereceğiniz kişinin cüzdan adresi.

💰 Gönderilecek Bitcoin miktarı.

Ayrıca `madencilere` verilen bir işlem ücreti de olacak.

Tüm ayrıntıların doğru olduğundan emin olun.
Bir Bitcoin işlemi onaylandıktan sonra bunu geri alamazsınız.

![](https://app.banklessacademy.com/images/bitcoin-basics/your-bitcoin-quest-aad5de00.png)
