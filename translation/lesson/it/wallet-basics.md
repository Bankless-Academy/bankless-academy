---
TITLE: Le Basi Del Portafoglio
DESCRIPTION: Cos'è un portafoglio di criptovalute? Scopri di più e crea il tuo primo portafoglio oggi stesso!
LANGUAGE: Italiano
WRITERS: Ap0ll0517, Jordy, Tetranome
TRANSLATORS: fa3io
LINK: https://app.banklessacademy.com/lessons/wallet-basics
FORMAT: LESSON
---

```
__________________________________________________________________________________________________________________________________________________________

$$$$$$$\                      $$\       $$\                                      $$$$$$\                           $$\                                   
$$  __$$\                     $$ |      $$ |                                    $$  __$$\                          $$ |                                  
$$ |  $$ | $$$$$$\  $$$$$$$\  $$ |  $$\ $$ | $$$$$$\   $$$$$$$\  $$$$$$$\       $$ /  $$ | $$$$$$$\ $$$$$$\   $$$$$$$ | $$$$$$\  $$$$$$\$$$$\  $$\   $$\ 
$$$$$$$\ | \____$$\ $$  __$$\ $$ | $$  |$$ |$$  __$$\ $$  _____|$$  _____|      $$$$$$$$ |$$  _____|\____$$\ $$  __$$ |$$  __$$\ $$  _$$  _$$\ $$ |  $$ |
$$  __$$\  $$$$$$$ |$$ |  $$ |$$$$$$  / $$ |$$$$$$$$ |\$$$$$$\  \$$$$$$\        $$  __$$ |$$ /      $$$$$$$ |$$ /  $$ |$$$$$$$$ |$$ / $$ / $$ |$$ |  $$ |
$$ |  $$ |$$  __$$ |$$ |  $$ |$$  _$$<  $$ |$$   ____| \____$$\  \____$$\       $$ |  $$ |$$ |     $$  __$$ |$$ |  $$ |$$   ____|$$ | $$ | $$ |$$ |  $$ |
$$$$$$$  |\$$$$$$$ |$$ |  $$ |$$ | \$$\ $$ |\$$$$$$$\ $$$$$$$  |$$$$$$$  |      $$ |  $$ |\$$$$$$$\\$$$$$$$ |\$$$$$$$ |\$$$$$$$\ $$ | $$ | $$ |\$$$$$$$ |
\_______/  \_______|\__|  \__|\__|  \__|\__| \_______|\_______/ \_______/       \__|  \__| \_______|\_______| \_______| \_______|\__| \__| \__| \____$$ |
                                                                                                                                               $$\   $$ |
PORTABLE LESSON DATADISK COLLECTION                                                                                                            \$$$$$$  |
                                                                                                                                                \______/
__________________________________________________________________________________________________________________________________________________________
```

---

# Introduzione al Portafoglio

**Ciao Bankless Explorer!**

È il momento di immergersi più in profondità nel tuo viaggio attraverso il multiverso blockchain. Ogni esploratore di questo spazio ha bisogno, prima o poi, di creare un portafoglio digitale.

I portafogli sono come gli account a cui sei abituato nel `web2`. Userai un portafoglio per accedere all'ecosistema blockchain, noto anche come `web3`, dove sarai in grado di utilizzare le `criptovalute` e connetterti alle app `blockchain`!

In questa lezione vi presenteremo i portafogli, il loro funzionamento e come mantenere al sicuro le vostre criptovalute. Concluderemo con una guida su come configurarne uno e accedere **alla blockchain di Ethereum, la casa di Bankless Academy**.

![](https://app.banklessacademy.com/images/wallet-basics/wallet-intro-b6d4487a.png)

# Definizione di Portafoglio

Cos'è esattamente un portafoglio crypto?

La breve definizione è: un account su una `blockchain`, utilizzato per memorizzare risorse digitali e accedere ad applicazioni blockchain.

È come avere la propria cassaforte personale su Internet, di cui si possiede l'unica chiave per aprirla. Allo stesso tempo, questa cassaforte è simile a un normale account di un sito web. Si può usare per fare acquisti, inviare o ricevere `criptovalute` e interagire con una blockchain.

Tuttavia, a differenza dei normali account `web2` a cui sei abituato, un singolo portafoglio può accedere a tutta la blockchain e a un gran numero di applicazioni blockchain. È come possedere un unico account per tutto Internet.

![](https://app.banklessacademy.com/images/wallet-basics/wallet-definition-d2912914.svg)

# Creare un portafoglio è difficile?

Un tempo lo era, ma oggi chiunque può creare facilmente un portafoglio.

Se ti senti a tuo agio nello scaricare e installare software sul tuo computer (o app sul tuo telefono), allora non avrai problemi a creare il tuo primo portafoglio.

La parte più intricata nella gestione di un portafoglio è garantirne la sicurezza, argomento che approfondiremo a breve!

Anche la scelta della tua `app portafoglio` potrebbe risultare scoraggiante. Si tratta dell'applicazione da installare sul proprio dispositivo per accedere al proprio portafoglio sulla blockchain. Consigliamo di iniziare con l'app Zerion wallet: è facile da utilizzare e ha accesso alle blockchain più diffuse. Man mano che ti sentirai più a tuo agio nello spazio `web3`, è probabile che esplorerai altri fornitori e creerai più portafogli.

![](Crea e gestisci in modo sicuro il tuo primo portafoglio di criptovalute.)

# Knowledge Check 1

Cos'è un portafoglio?

- [ ] Una blockchain

> ℹ️ Riprova! Il tuo portafoglio è ospitato su una blockchain.

- [ ] Una criptovaluta

> ℹ️ Riprova! Le criptovalute sono qualcosa che possiedi all'interno del tuo portafoglio.

- [ ] Un oggetto da collezione digitale

> ℹ️ Riprova! Gli oggetti da collezione digitali sono qualcosa che tieni all'interno del tuo portafoglio.

- [ ] Un account blockchain

> ℹ️ Corretto! I portafogli sono account utilizzati per interagire con la blockchain.

# Portafogli & Recupero della Password

Ecco una delle cose più importanti da capire sui portafogli `web3`: **Non esistono "ripristini di password" o "cambi di password".**

La maggior parte di noi è abituata a queste funzionalità. Se dimentichiamo una password, clicchiamo un pulsante, facciamo alcune operazioni e otteniamo una nuova password. Facile.

Con i portafogli crypto, non è così. Per come funziona una blockchain, ai portafogli viene automaticamente assegnato un "nome" e una "password" complessa quando vengono creati (non sarai tu a sceglierli).

Questa combinazione di indirizzo e password è impossibile da modificare, anche se è sempre possibile creare un nuovo portafoglio se necessario. Scopriamo qualcosa di più su questi indirizzi e password speciali, così da poterci sentire sicuri nel loro utilizzo!

# La chiave pubblica del tuo portafoglio

Una `chiave pubblica` è sostanzialmente il nome del tuo portafoglio. Spesso, sembra una combinazione casuale di lettere e numeri.

Esempio: _0xe1887fF140BfA9D3b45D0B2077b7471124acD242_

È possibile creare versioni più facili da ricordare attraverso alcuni servizi web3, ma quella è una lezione per un'altra volta.

Si può anche pensare a una chiave pubblica come a un indirizzo di casa. È pubblica, chiunque può vederla, e può dire agli altri dove possono inviarti beni cripto — senza rivelare nulla di personale su di te.

È perfettamente sicuro condividere la **chiave pubblica** del tuo portafoglio.

**Nota:** un singolo account di un portafoglio può contenere molteplici coppie di chiavi pubbliche/`private`.

![](https://app.banklessacademy.com/images/wallet-basics/your-wallets-public-key-6d17439c.svg)

# La chiave privata del tuo portafoglio

Se la chiave pubblica è come l'indirizzo di una casa, la `chiave privata` è come la chiave della porta d'ingresso. È la “password” per i tuoi fondi e beni.

Esempio: _eceac283e04f121cbd40b69e16ab9dec0220df80bf092_

**Non è mai sicuro condividere questa chiave — potresti perdere il tuo portafoglio e tutto ciò che contiene.**

La maggior parte delle persone raccomanda di non salvarla nemmeno digitalmente. Chiunque abbia accesso a una chiave privata ha accesso a tutto ciò che si trova nel `portafoglio`.

Questa è più di una semplice password. Non puoi reimpostarla se perdi l'accesso.

Fortunatamente, la maggior parte delle `app blockchain` non richiedono di digitare una lunga e complicata sequenza di caratteri ogni volta che devi inviare fondi o firmare una transazione sulla blockchain. La chiave privata di solito opera silenziosamente in background.

![](https://app.banklessacademy.com/images/wallet-basics/your-wallets-private-key-f4a93387.svg)

# Knowledge Check 2

La tua chiave pubblica è come il tuo _____ e la tua chiave privata è come la tua _____ .

- [ ] IBAN / Numero di Conto Corrente

> ℹ️ Riprova! La tua chiave privata non dovrebbe essere condivisa con altri.

- [ ] Indirizzo / Codice postale

> ℹ️ Riprova! Questi sono esempi di informazioni pubbliche e private, ma non danno accesso agli tuoi beni.

- [ ] Indirizzo della casa / Chiave della casa

> ℹ️ Corretto! La tua chiave pubblica permette agli altri di identificarti, mentre la tua chiave privata controlla i beni al suo interno.

- [ ] Numero di Telefono / Numero di Passaporto

> ℹ️ Riprova! Questi sono esempi di informazioni pubbliche e private, ma non danno accesso agli tuoi beni.

# Frase di Recupero

Quando configuri un nuovo portafoglio, il software genera una `frase di recupero` unica.

A volte chiamata anche “seed phrase” o "frase segreta", questa sequenza di parole può essere utilizzata per accedere al tuo portafoglio e ai tuoi beni cripto se:

- La tua `app portafoglio` o dispositivo si guasta inaspettatamente o viene danneggiato.
- Il dispositivo è stato smarrito o rubato.
- Vuoi accedere al tuo account portafoglio tramite altri dispositivi.

La maggior parte delle frasi di recupero è costituita da un elenco di 12-24 parole che, combinate tra loro, generano una chiave univoca. Questi dati vengono utilizzati per generare sia la `chiave pubblica` che la `chiave privata` per il tuo portafoglio.

Questa **non** cambia né resetta le chiavi.

La tua frase di recupero è essenzialmente una versione più facile da leggere della tua coppia di chiavi pubblica/privata. **Non condividere mai la tua frase di recupero.**

![](https://app.banklessacademy.com/images/wallet-basics/recovery-phrase-c614c36c.svg)

# Knowledge Check 3

È possibile recuperare il portafoglio con una frase di recupero se il dispositivo viene danneggiato o perso?

- [ ] No

> ℹ️ Riprova!

- [ ] Sì

> ℹ️ Corretto! Le frasi di recupero garantiscono l'accesso al portafoglio, anche su diversi dispositivi.

# Tipi di Portafogli

Così come esistono molti tipi di software per computer, esistono molti tipi di portafogli. Vediamo le quattro categorie principali:

- 🏦 **Portafogli custoditi:** dove una terza parte è responsabile delle tue chiavi private.
- 👤 **Portafogli in auto-custodia (non custoditi):** dove sei tu a essere responsabile delle tue chiavi private.

Ci sono due tipi di `portafoglio in auto-custodia`:

- 🔥 **Portafogli caldi (hot):** software sul tuo desktop o telefono.
- 🧊 **Portafogli freddi (cold):** un dispositivo hardware (come una chiavetta USB) che conservi in un luogo sicuro.

Ogni tipo di portafoglio serve per uno scopo diverso. Molti utenti esperti ne hanno uno per ogni tipo!

Non preoccuparti, oggi creeremo un solo tipo di portafoglio.

![](https://app.banklessacademy.com/images/wallet-basics/types-of-wallet-094f0eb1.png)

# Portafogli Custoditi

Poiché la tua `chiave privata` sblocca l'accesso al tuo `portafoglio`, mantenerla privata e sicura è molto importante!

I servizi di `portafogli custoditi` includono piattaforme di scambio di criptovalute come Coinbase e Kraken. **Loro sono i 'custodi' del tuo portafoglio** — si occupano delle tue chiavi private per te. Accedi ai loro servizi come a qualsiasi altro sito web (con un login email e una password reimpostabile).

Questo potrebbe essere sufficiente per alcune persone, ma richiede di affidarsi a terze parti per proteggere i tuoi beni cripto e garantirti l'accesso quando vuoi scambiarli o inviarli da qualche parte. Inoltre, il tuo accesso ad alcune `app blockchain` potrebbe essere limitato.

![](https://app.banklessacademy.com/images/wallet-basics/custodial-wallets-4eede755.svg)

# Knowledge Check 4

Puoi avere il controllo della tua chiave privata con un portafoglio custodito?

- [ ] Sì

> ℹ️ Riprova!

- [ ] No

> ℹ️ Corretto! I portafogli custoditi richiedono la fiducia in una terza parte (custode) per il controllo delle chiavi private.

# Portafogli Non-custoditi

Viene definito un `portafoglio di autocustodia` (come Zerion o Trezor) quando si ha il pieno controllo della propria `chiave privata`. **Non hai alcun custode**, e sei solo tu a essere responsabile della sicurezza della tua chiave privata.

Questi portafogli offrono la più ampia gamma di accesso e libertà nel mondo `web3`. Non devi mai preoccuparti che una terza parte congeli o gestisca male i tuoi fondi.

Il compromesso sta nel rischio: se perdi l'accesso alla tua `frase di recupero`, o la tua chiave privata viene compromessa, spesso c'è molto poco che puoi fare per ripristinare l'accesso al portafoglio.

Qualunque percorso tu scelga, ti conviene avere familiarità e dimestichezza con la sicurezza del tuo portafoglio. Ti daremo alcuni consigli prima di completare questa lezione.

![](https://app.banklessacademy.com/images/wallet-basics/non-custodial-wallet-833c3d6b.svg)

# Knowledge Check 5

Sei responsabile della tua chiave privata con un portafoglio in auto-custodia?

- [ ] Sì

> ℹ️ Corretto! Con un portafoglio in auto-custodia sei l'unico responsabile delle tue chiavi private.

- [ ] No

> ℹ️ Riprova!

# Portafogli Caldi (Hot Wallets)

Sentirai i termini "portafoglio caldo" (hot wallet) e "portafoglio freddo" (cold wallet) abbastanza spesso nel mondo `web3`.

Un `hot wallet` è un portafoglio a cui si accede tramite un'app sul proprio dispositivo, ad esempio l'app Zerion. Come molte applicazioni `web2`, un'app portafoglio è costantemente connessa a Internet.

La tua `chiave privata` è criptata e memorizzata all'interno dell'app del portafoglio, ed è accessibile solo quando interagisci con la blockchain. Questi portafogli sono chiamati "portafogli caldi" per questa connessione "calda" tra Internet e la tua chiave privata.

Gli hot wallet sono comodi per le piccole interazioni quotidiane, proprio come un portafoglio fisico da tenere in tasca. Questo è il tipo di portafoglio che creeremo oggi.

![](https://app.banklessacademy.com/images/wallet-basics/hot-wallets-9356886d.svg)

# Portafogli Freddi (Cold Wallets)

Approfondendo il viaggio nel `web3`, conoscerai un panorama ricco di interessanti compromessi tecnologici.

I `Cold Wallets` garantiscono una maggiore sicurezza a scapito della convenienza. Un portafoglio freddo è quello in cui la tua `chiave privata` è memorizzata su un dispositivo hardware dedicato (come una chiavetta USB o un disco rigido esterno). Devi collegare fisicamente il portafoglio hardware al tuo computer per accedere al tuo portafoglio sulla blockchain. La tua chiave privata non è mai collegata direttamente a Internet. I portafogli freddi sono chiamati così proprio per questa connessione 'fredda' a Internet.

Sono ampiamente considerati più sicuri dei `portafogli caldi`, perché la tua `chiave privata` è conservata offline — fuori dalla portata degli aggressori digitali.

Ledger e Trezor sono esempi di `portafogli freddi`

![](https://app.banklessacademy.com/images/wallet-basics/cold-wallets-0e3183d1.svg)

# Knowledge Check 6

Quale dei seguenti tipi di portafoglio è considerato il più sicuro?

- [ ] Tutti i portafogli sono più o meno uguali

> ℹ️ Riprova! Esistono vari compromessi per ogni tipo di portafoglio, tra cui il livello di sicurezza.

- [ ] Un portafoglio caldo

> ℹ️ Riprova! Un portafoglio caldo ha una connessione internet attiva che lo rende più vulnerabile agli attacchi digitali.

- [ ] Un portafoglio custodito

> ℹ️ Riprova! La terza parte che detiene le chiavi private può essere hackerata o andare in bancarotta.

- [ ] Un portafoglio freddo

> ℹ️ Corretto! I portafogli freddi non sono attivamente connessi a Internet, il che li rende meno vulnerabili agli attacchi.

# Sicurezza del Portafoglio

Indipendentemente dal fatto che il tuo `portafoglio in auto-custodia` sia caldo o freddo, è fondamentale adottare delle strategie di sicurezza efficaci.

🖊️ Registra la tua `frase di recupero` su un materiale fisico e durevole (come carta laminata, o addirittura acciaio) e conservala in un luogo molto sicuro. Non condividere mai la tua `chiave privata` con nessuno. **Ricorda, questa è più di una semplice password.**

🔍 Quando interagisci con una blockchain o invii fondi, anche piccole somme, controlla con molta attenzione i dettagli. I dati errati non possono essere modificati dopo un'interazione.

🔭 Dedica un po' di tempo alla ricerca e alla raccolta di informazioni su qualsiasi `applicazione blockchain` con cui intendi interagire prima di collegarvi il tuo portafoglio o di firmare le sue transazioni.

💰 Utilizza portafogli con piccole somme di denaro per provare cose nuove ed esplorare il web3, e considera di distribuire i fondi di alto valore su account diversi nello stesso portafoglio (ossia, evita di mettere tutte le tue cripto uova nello stesso paniere).

![](https://app.banklessacademy.com/images/wallet-basics/wallet-security-3a185d90.png)

# Knowledge Check 7

Qual è il modo più sicuro per proteggere la tua frase di recupero?

- [ ] Scrivila su un materiale durevole e conservala in un luogo sicuro.

> ℹ️ Corretto! Un backup fisico conservato in modo sicuro, senza tracce digitali, è l'opzione di archiviazione più sicura.

- [ ] Salvala sul tuo computer e stampala.

> ℹ️ Riprova! Se il tuo computer venisse hackerato, sarebbe possibile trovare la tua frase di recupero. Anche stamparla apre a molte opportunità di attacco.

- [ ] Fai uno screenshot e salvalo sul tuo telefono.

> ℹ️ Riprova! Se il tuo telefono venisse hackerato, potresti perdere tutti i beni contenuti nel tuo portafoglio.

- [ ] Salvala nel tuo gestore di password.

> ℹ️ Riprova! Se il tuo gestore di password venisse violato, la tua fase di recupero potrebbe essere divulgata.

# Sei pronto a creare il tuo primo portafoglio!

Ne avrai bisogno se vuoi rivendicare la prova di aver completato questa missione!

Sono disponibili diverse applicazioni di `portafogli caldi` `auto custoditi`. Nel resto della lezione esploreremo il portafoglio Zerion:

- ⚙️ È compatibile con la maggior parte delle `applicazioni blockchain`.
- ⚡ L'interfaccia è incredibilmente fluida e facile da usare.
- 💻 Ha un'estensione del browser per Chrome, Brave, Edge e Opera.
- 📱 È disponibile anche come applicazione mobile per utenti Android e iOS.
- 🗣️ Zerion supporta diverse lingue.

The end of the lesson is right around the corner, where we will share your instructions for setting up your wallet with Zerion!

![](https://app.banklessacademy.com/images/wallet-basics/youre-ready-to-create-your-first-wallet-521de184.svg)

# Knowledge Check 8

Is Zerion a custodial wallet app?

- [ ] Sì

> ℹ️ Riprova! Un portafoglio caldo ha una connessione internet attiva che lo rende più vulnerabile agli attacchi digitali.

- [ ] No

> ℹ️ Corretto! I portafogli MetaMask sono portafogli auto-custoditi controllati da te — e solo da te.

