---
TITLE: Creare un portafoglio cripto
DESCRIPTION: Configura il tuo primo portafoglio di criptovalute con la nostra guida passo passo.
LANGUAGE: Italiano
WRITERS: Tetranome
TRANSLATORS: fa3io
LINK: https://app.banklessacademy.com/lessons/creating-a-crypto-wallet
FORMAT: HANDBOOK
---

```
__________________________________________________________________________________________________________________________________________________________

$$$$$$$\                      $$\       $$\                                      $$$$$$\                           $$\                                   
$$  __$$\                     $$ |      $$ |                                    $$  __$$\                          $$ |                                  
$$ |  $$ | $$$$$$\  $$$$$$$\  $$ |  $$\ $$ | $$$$$$\   $$$$$$$\  $$$$$$$\       $$ /  $$ | $$$$$$$\ $$$$$$\   $$$$$$$ | $$$$$$\  $$$$$$\$$$$\  $$\   $$\ 
$$$$$$$\ | \____$$\ $$  __$$\ $$ | $$  |$$ |$$  __$$\ $$  _____|$$  _____|      $$$$$$$$ |$$  _____|\____$$\ $$  __$$ |$$  __$$\ $$  _$$  _$$\ $$ |  $$ |
$$  __$$\  $$$$$$$ |$$ |  $$ |$$$$$$  / $$ |$$$$$$$$ |\$$$$$$\  \$$$$$$\        $$  __$$ |$$ /      $$$$$$$ |$$ /  $$ |$$$$$$$$ |$$ / $$ / $$ |$$ |  $$ |
$$ |  $$ |$$  __$$ |$$ |  $$ |$$  _$$<  $$ |$$   ____| \____$$\  \____$$\       $$ |  $$ |$$ |     $$  __$$ |$$ |  $$ |$$   ____|$$ | $$ | $$ |$$ |  $$ |
$$$$$$$  |\$$$$$$$ |$$ |  $$ |$$ | \$$\ $$ |\$$$$$$$\ $$$$$$$  |$$$$$$$  |      $$ |  $$ |\$$$$$$$\\$$$$$$$ |\$$$$$$$ |\$$$$$$$\ $$ | $$ | $$ |\$$$$$$$ |
\_______/  \_______|\__|  \__|\__|  \__|\__| \_______|\_______/ \_______/       \__|  \__| \_______|\_______| \_______| \_______|\__| \__| \__| \____$$ |
                                                                                                                                               $$\   $$ |
PORTABLE LESSON DATADISK COLLECTION                                                                                                            \$$$$$$  |
                                                                                                                                                \______/
__________________________________________________________________________________________________________________________________________________________
```

---

Questo è un riassunto della nostra lezione [Fondamenti del portafoglio](https://app.banklessacademy.com/lessons/wallet-basics), insieme a una guida per la missione. Guarda [la lezione completa](https://app.banklessacademy.com/lessons/wallet-basics) per \*\*migliorare le tue conoscenze e ottenere il tuo badge

---

## Punti Chiave

> - Per accedere al mondo delle blockchain è necessario un "portafoglio crittografico"!
>
> - Un portafoglio è come un account `blockchain`.
>
> - I portafogli sono utilizzati per conservare "criptovalute", accedere alle applicazioni blockchain e altro ancora.
>
> - Questi portafogli funzionano sia su computer che su telefoni.
>
> - La creazione di un portafoglio è semplice e richiede circa 5 minuti. Ti mostreremo come fare nel nostro video qui sotto!

## Che cos'è un portafoglio cripto?

I portafogli di criptovalute sono un elemento essenziale dell'attrezzatura web3, che consentono di utilizzare le "criptovalute" sul tuo computer o telefono. I portafogli sono accessibili utilizzando un software chiamato "app per portafogli" — un'estensione per il browser web sul tuo computer, o un'app sul tuo telefono.

Ma c'è di più. I portafogli sono più che semplici account per tenere criptovalute — sono la nostra connessione alla blockchain. Possiamo usarli per scambiare criptovalute con altri, accedere ad applicazioni blockchain, **e persino collezionare oggetti digitali come i badge di Bankless Academy.** Più esploriamo, più i nostri portafogli si evolvono — alcuni li considerano l'inizio di un'identità digitale.

I portafogli contengono due informazioni fondamentali dell'account:

- Una "chiave pubblica", che si può considerare come il proprio _nome utente_. La condividerai pubblicamente per ricevere criptovalute.

- Una `chiave privata`, che funge da _password_. Questo dato deve sempre rimanere privato e non può essere modificato.

Proteggere la chiave privata è fondamentale, perché questa garantisce l'accesso istantaneo al portafoglio. Non si deve mai condividere la propria chiave privata. Puoi saperne di più seguendo [la lezione completa](https://app.banklessacademy.com/lessons/wallet-basics).

Oggi configureremo il nostro primo portafoglio, utilizzando il nostro portafoglio di criptovalute consigliato: Zerion!

## Procedura

Configura il tuo primo portafoglio sul computer, utilizzando la guida qui sotto, oppure continua a scorrere per la nostra guida sul portafoglio dall'app del telefono.

### Portafoglio per computer

[youtube-embed](https://www.youtube-nocookie.com/embed/czL_qQ39AH0)

### Portafoglio per telefono

[youtube-embed](https://www.youtube-nocookie.com/embed/SFbo9QsO2t4)

---

**È il momento di unirti al multiverso blockchain!**

Non dimenticare di raccogliere questa voce del manuale per una facile consultazione durante i tuoi viaggi e per sostenere Bankless Academy.

Buon viaggio, Esploratore!

---

## Domande frequenti

### Cos'è una criptovaluta?

Le criptovalute sono una forma di denaro digitale, protetto dalla "crittografia". Queste valute possono funzionare senza la necessità di autorità e banche centralizzate, riducendo le possibilità di frode e aumentando la libertà finanziaria dei titolari.

Scopri di più sulle criptovalute con la nostra lezione **[Bitcoin Basics](https://app.banklessacademy.com/lessons/bitcoin-basics)** e scopri come queste valute digitali stanno rivoluzionando il mondo finanziario!

### Cosa sono le chiavi pubbliche e private?

La `crittografia` a chiave pubblica/privata consente al portafoglio di rendere pubbliche alcune informazioni, come l'indirizzo a cui gli altri possono inviare le criptovalute, mantenendo privato l'accesso alle criptovalute. Una chiave è come l'indirizzo di casa della criptovaluta, l'altra apre la porta d'ingresso.

Puoi condividere la tua chiave pubblica con chiunque sia di tua fiducia per farti inviare criptovalute, ma la tua chiave privata è solo per te — perché dà accesso a tutti gli beni all'interno del portafoglio. Non condividerla mai, anche se il tuo contatto afferma di essere di Bankless Academy o di Zerion.

Per saperne di più e ricevere un premio per la creazione del tuo primo portafoglio, consultate la nostra lezione [Fondamenti del portafoglio](https://app.banklessacademy.com/lessons/wallet-basics).

### Cosa succede se perdo la frase di recupero?

La frase di recupero, nota anche come "frase segreta" o "frase seme", è l'unico backup in caso di perdita dell'accesso al portafoglio sul dispositivo. Se perdi la frase di recupero, i fondi del portafoglio andranno persi per sempre. Per questo motivo è importante conservarla in un luogo sicuro, non solo per evitare furti o smarrimenti, ma anche incendi o danni causati dall'acqua.

### I portafogli Ethereum possono contenere Bitcoin?

I portafogli Ethereum possono contenere Bitcoin, ma in forma "impacchettata" o "wrapped". Se vuoi tenere Bitcoin originali, dovrai creare un portafoglio che funzioni sulla rete Bitcoin, come [Exodus](https://www.exodus.com/) o [Mycelium](https://wallet.mycelium.com/).

---

**Autore**

[Tetranome](https://twitter.com/Tetranome) è il responsabile dei contenuti e del design di Bankless Academy, con focus sul percorso di apprendimento, l'interfaccia utente e l'esperienza, nonché sull'arte della piattaforma.

**Patron**

Questa guida è fornita da Zerion.
